"Start, Stop, Continue, More of, Less of Wheel", on retrospektiivitekniikka, missä käydään läpi luetellut kategoriat, ja kysytään tiimin jäseniltä niihin liittyen palautetta. Ideointia aiheisiin liittyen voi yrittää keksiä kysymällä kysymyksiä kuten mitä hyödyllistä tiimin tulisi alkaa tehdä, mitä haitallisia tapoja pitäisi yrittää lopettaa, mikä toimii ja pitäisi jatkaa tai tehdä enemmän/vähemmän? 

"Glad, Sad, Mad", on samantapainen tekniikka, missä aloitetaan kirjaamalla ylös lyhyesti asioita, jotka ovat itselle positiivisia tai negatiivisia. Asiat saattavat olla pitkäikäisempiä, tai ne ovat ilmenneet viime sprintin aikana. Esille tuodut asiat selitetään lyhyesti tiimille ja ne kiinnitetään esim. valkotaululle. Samaa aihetta käsittelevät asiat ryhmitellään ja niistä äänestetään mitä aiheita halutaan eniten käsitellä syvemmin. Aiheista aletaan käymään keskustelua aloittaen aiheista, jotka saivat eniten ääniä. Keskutelussa tulisi keskittyä siihen, mitä asian estämiseksi/saavuttamiseksi voidaan tehdä seuraavassa sprintissä. Myös positiivisten aiheiden osalta voidaan keskustella, mitä on tehtävissä, että niitä voidaan jatkaa/ylläpitää. 